<!DOCTYPE HTML>
<html lang="en-US">
  <head>
    <meta charset="UTF-8">
    <title>154_1: 《江有楓一篇十章》蕭穎士</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>154_1: 《江有楓一篇十章》蕭穎士</p>
        <p>江有楓，其葉濛濛。我友自東，于以遊從。<br>山有槭，其葉漠漠。我友徂北，於以休息。<br>想彼槭矣，亦類其楓。矧伊懷人，而忘其東。<br>東可遊矣，會之丘矣。于山于水，于廟於寺，<br>于亭于裏，君子游焉。于以宴喜，其樂亹亹。<br>粵東可居，彼吳之墟。有田有庭，有朋有書，<br>有蓴有魚，君子居焉。惟以宴醑，其樂徐徐。<br>我朋在矣，彼陸之子。如松如杞，淑問不已。<br>我友于征，彼鄭之子。如琇如英，德音孔明。<br>我思震澤，菱芡幕幕。寤寐如覿，我思剡溪。<br>杉筱萋萋，寤寐無迷。<br>有鳥有鳥，粵鷗與鷺。浮湍戲渚，皓然潔素，<br>忘其猜妒。彼何人斯，曾足傷懼。<br>此懼惟何，懼寘于羅。彼驕者子，讒言孔多。<br>我聞先師，體命委和。公伯之愬，則如予何。<br>悵然山河，惟以嘯歌，其憂也哉。<br></p></body></html>