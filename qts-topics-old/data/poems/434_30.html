<!DOCTYPE HTML>
<html lang="en-US">
  <head>
    <meta charset="UTF-8">
    <title>434_30: 《東坡種花二首》白居易</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>434_30: 《東坡種花二首》白居易</p>
        <p>持錢買花樹，城東坡上栽。但購有花者，不限桃杏梅。<br>百果參雜種，千枝次第開。天時有早晚，地力無高低。<br>紅者霞豔豔，白者雪皚皚。遊蜂逐不去，好鳥亦來棲。<br>前有長流水，下有小平臺。時拂臺上石，一舉風前杯。<br>花枝蔭我頭，花蕊落我懷。獨酌複獨詠，不覺月平西。<br>巴俗不愛花，竟春無人來。唯此醉太守，盡日不能回。<br>東坡春向暮，樹木今何如。漠漠花落盡，翳翳葉生初。<br>每日領童僕，荷鋤仍決渠。剗土壅其本，引泉溉其枯。<br>小樹低數尺，大樹長丈餘。封植來幾時，高下隨扶疏。<br>養樹既如此，養民亦何殊。將欲茂枝葉，必先救根株。<br>雲何救根株，勸農均賦租。雲何茂枝葉，省事寬刑書。<br>移此為郡政，庶幾甿俗蘇。<br></p></body></html>