<!DOCTYPE HTML>
<html lang="en-US">
  <head>
    <meta charset="UTF-8">
    <title>68_4: 《塞垣行（一作崔湜詩）》崔融1</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>68_4: 《塞垣行（一作崔湜詩）》崔融1</p>
        <p>疾風卷溟海，萬里揚沙礫。仰望不見天，昏昏竟朝夕。<br>是時軍兩進，東拒複西敵。蔽山張旗鼓，間道潛鋒鏑。<br>精騎突曉圍，奇兵襲暗壁。十月邊塞寒，四山冱陰積。<br>雨雪雁南飛，風塵景西迫。昔我事討論，未嘗怠經籍。<br>一朝棄筆硯，十年操矛戟。豈要黃河誓，須勒燕山石。<br>可嗟牧羊臣，海外久為客。<br></p></body></html>