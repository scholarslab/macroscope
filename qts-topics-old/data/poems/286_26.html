<!DOCTYPE HTML>
<html lang="en-US">
  <head>
    <meta charset="UTF-8">
    <title>286_26: 《奉贈苗員外》李端</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>286_26: 《奉贈苗員外》李端</p>
        <p>朱戶敞高扉，青槐礙落暉。八龍承慶重，三虎遞朝歸。<br>坐竹人聲絕，橫琴鳥語稀。花慚潘嶽貌，年稱老萊衣。<br>葉暗新櫻熟，絲長粉蝶飛。應憐魯儒賤，空與故山違。<br></p></body></html>