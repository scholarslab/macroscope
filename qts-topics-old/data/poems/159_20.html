<!DOCTYPE HTML>
<html lang="en-US">
  <head>
    <meta charset="UTF-8">
    <title>159_20: 《送從弟邕下第後尋會稽》孟浩然</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>159_20: 《送從弟邕下第後尋會稽》孟浩然</p>
        <p>疾風吹征帆，倏爾向空沒。千里在俄頃，三江坐超忽。<br>向來共歡娛，日夕成楚越。落羽更分飛，誰能不驚骨。<br></p></body></html>