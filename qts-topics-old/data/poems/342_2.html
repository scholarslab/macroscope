<!DOCTYPE HTML>
<html lang="en-US">
  <head>
    <meta charset="UTF-8">
    <title>342_2: 《送僧澄觀》韓愈</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>342_2: 《送僧澄觀》韓愈</p>
        <p>浮屠西來何施為，擾擾四海爭賓士。構樓架閣切星漢，<br>誇雄鬥麗止者誰。僧伽後出淮泗上，勢到眾佛尤恢奇。<br>越商胡賈脫身罪，珪璧滿船甯計資。清淮無波平如席，<br>欄柱傾扶半天赤。火燒水轉掃地空，突兀便高三百尺。<br>影沈潭底龍驚遁，當晝無雲跨虛碧。借問經營本何人，<br>道人澄觀名籍籍。愈昔從軍大樑下，往來滿屋賢豪者。<br>皆言澄觀雖僧徒，公才吏用當今無。後從徐州辟書至，<br>紛紛過客何由記。人言澄觀乃詩人，一座競吟詩句新。<br>向風長歎不可見，我欲收斂加冠巾。洛陽窮秋厭窮獨，<br>丁丁啄門疑啄木。有僧來訪呼使前，伏犀插腦高頰權。<br>惜哉已老無所及，坐睨神骨空潸然。臨淮太守初到郡，<br>遠遣州民送音問。好奇賞俊直難逢，去去為致思從容。<br></p></body></html>