<!DOCTYPE HTML>
<html lang="en-US">
  <head>
    <meta charset="UTF-8">
    <title>138_16: 《貽王侍禦出臺掾丹陽》儲光羲</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>138_16: 《貽王侍禦出臺掾丹陽》儲光羲</p>
        <p>高高琅琊台，台下生菌簵。照車十二乘，光彩不足諭。<br>既當少微星，複隱高山霧。金丘華陽下，仙伯養晦處。<br>茅茨對三峰，梧桐開一路。神溪繞皋陸，樵牧自成趣。<br>時登青冥遊，若從天江度。墟裏獻薇蕨，群公致衣縷。<br>深沉複清淨，偃仰視太素。猛獸識賓僕，赬霞知早暮。<br>峨峨雲龍開，忽有方伯遇。達人無不可，壯志且馳騖。<br>融泄長雞鳴，演紛大鵬翥。赤墀高崱屴，一見如三顧。<br>禮服正邦祀，刑冠肅王度。三辰明昭代，光啟玄元祚。<br>章台收杞梓，太液滿鵷鷺。豐澤耀純仁，八方晏黔庶。<br>沉沉閶闔起，殷殷蓬萊曙。旌戟儼成行，雞人傳發煦。<br>翔翼一如鶚，百辟莫不懼。清廟奉烝嘗，靈山扈鑾輅。<br>天街時蹴踘，直指宴梐枑。四月純陽初，雷雨始奮豫，<br>逆星孛皇極，鈇鑕靜天步。酆鎬舒曜靈，干戈藏武庫。<br>析增廣運，直道有好惡。回跡清憲台，傳騎東南去。<br>列城異疇昔，近餞寡徒禦。纏綿西關道，婉孌新豐樹。<br>伊洛不敢息，淮河任沿溯。鄉亭茱萸津，先後非疏附。<br>炎時方怵惕，有若踐霜露。惆悵長岑長，寂寞梁王傅。<br>紛吾家延州，結友在童孺。岑陽沐天德，邦邑持民務。<br>躑躅望朝陰，如何複淪誤。牙曠三千里，擊轅非所慕。<br>秋濤聯滄溟，舟楫湊北固。江汜日綿眇，朝夕空寐寤。<br>中洞松栝新，東皋阡陌故。餘輝方焜耀，可以歡邑聚。<br>南華在濠上，誰辯魏王瓠。登陟芙蓉樓，為我時一賦。<br></p></body></html>