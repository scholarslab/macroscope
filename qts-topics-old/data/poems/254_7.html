<!DOCTYPE HTML>
<html lang="en-US">
  <head>
    <meta charset="UTF-8">
    <title>254_7: 《逢南中使寄嶺外故人》常袞</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>254_7: 《逢南中使寄嶺外故人》常袞</p>
        <p>見說南來處，蒼梧指桂林。過秋天更暖，邊海日長陰。<br>巴路緣雲出，蠻鄉入洞深。信回人自老，夢到月應沈。<br>碧水通春色，青山寄遠心。炎方難久客，為爾一沾襟。<br></p></body></html>