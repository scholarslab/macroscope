<!DOCTYPE HTML>
<html lang="en-US">
  <head>
    <meta charset="UTF-8">
    <title>344_68: 《奉和僕射裴相公感恩言志（穆宗長慶二年，裴度罷）》韓愈</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>344_68: 《奉和僕射裴相公感恩言志（穆宗長慶二年，裴度罷）》韓愈</p>
        <p>文武功成後，居為百辟師。林園窮勝事，鐘鼓樂清時。<br>擺落遺高論，雕鐫出小詩。自然無不可，範蠡爾其誰。<br></p></body></html>