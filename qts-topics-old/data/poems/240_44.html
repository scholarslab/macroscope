<!DOCTYPE HTML>
<html lang="en-US">
  <head>
    <meta charset="UTF-8">
    <title>240_44: 《演興四首。訟木魅》元結</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>240_44: 《演興四首。訟木魅》元結</p>
        <p>登高峰兮俯幽谷，心悴悴兮念群木。見樗栲兮相陰覆，<br>憐梫榕兮不豐茂；見榛梗之森梢，閔樅橎兮合蠹。<br>槢橈橈兮未堅，椲桹桹兮可屈。<br>櫁樽兮不香，拔豐茸兮已實。豈元化之不均兮，<br>非雨露之偏殊。諒理性之不等於順時兮，<br>不如瘱吾心以冥想，終念此兮不怡。<br>儓予莫識天地之意兮，願截惡木之根，傾梟獍之古巢，<br>取□童以為薪。割大木使飛焰，徯枯腐之燒焚。<br>實非吾心之不仁惠也，豈恥夫善惡之相紛。<br>且欲畚三河之膏壤，裨濟水之清漣。將封灌乎善木，<br>令橚橚以梴梴。尚畏乎眾善之未茂兮，<br>為眾惡之所挑淩。思聚義以為曹，令敷扶以相勝。<br>取方所以柯如兮，吾將出於南荒。求壽藤與蟠木，<br>吾將出於東方。祈有德而來歸，輔神檉與堅香。<br>且憂顒之翩翩，又愁狖之賓士。及陰陽兮不和，<br>惡此土之失時。今神檉兮不茂，使堅香兮不滋。<br>重嗟惋兮何補，每齊心以精意。切援祝於神明，<br>冀感通於天地。猶恐眾妖兮木魅，魍魎兮山精，<br>上誤惑於靈心，經紿於言兮不聽。敢引佩以指水，<br>誓吾心兮自明。<br></p></body></html>