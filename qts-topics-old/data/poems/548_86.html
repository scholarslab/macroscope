<!DOCTYPE HTML>
<html lang="en-US">
  <head>
    <meta charset="UTF-8">
    <title>548_86: 《送剡客》薛逢</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>548_86: 《送剡客》薛逢</p>
        <p>兩重江外片帆斜，數裏林塘繞一家。門掩右軍餘水石，<br>路橫諸謝舊煙霞。扁舟幾處逢溪雪，長笛何人怨柳花。<br>若到天臺洞陽觀，葛洪丹井在雲涯。<br></p></body></html>