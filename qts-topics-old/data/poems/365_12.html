<!DOCTYPE HTML>
<html lang="en-US">
  <head>
    <meta charset="UTF-8">
    <title>365_12: 《楊柳枝詞九首》劉禹錫</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>365_12: 《楊柳枝詞九首》劉禹錫</p>
        <p>塞北梅花羌笛吹，淮南桂樹小山詞。<br>請君莫奏前朝曲，聽唱新翻楊柳枝。<br>南陌東城春早時，相逢何處不依依。<br>桃紅李白皆誇好，須得垂楊相發揮。<br>鳳闕輕遮翡翠幃，龍池遙望麹塵絲。<br>禦溝春水相輝映，狂殺長安年少兒。<br>金穀園中鶯亂飛，銅駝陌上好風吹。<br>城中桃李須臾盡，爭似垂楊無限時。<br>花萼樓前初種時，美人樓上鬥腰肢。<br>如今拋擲長街裏，露葉如啼欲向誰。<br>煬帝行宮汴水濱，數枝楊柳不勝春。<br>晚來風起花如雪，飛入宮牆不見人。<br>禦陌青門拂地垂，千條金縷萬條絲。<br>如今綰作同心結，將贈行人知不知。<br>城外春風吹酒旗，行人揮袂日西時。<br>長安陌上無窮樹，唯有垂楊管別離。<br>輕盈嫋娜占年華，舞榭妝樓處處遮。<br>春盡絮花留不得，隨風好去落誰家。<br></p></body></html>