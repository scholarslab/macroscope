<!DOCTYPE HTML>
<html lang="en-US">
  <head>
    <meta charset="UTF-8">
    <title>250_84: 《奉和漢祖廟下之作》皇甫冉</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>250_84: 《奉和漢祖廟下之作》皇甫冉</p>
        <p>古廟風煙積，春城車騎過。方修漢祖祀，更使沛童歌。<br>寢帳巢禽出，香煙水霧和。神心降福處，應在故鄉多。<br></p></body></html>