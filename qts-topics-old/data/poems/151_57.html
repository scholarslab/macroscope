<!DOCTYPE HTML>
<html lang="en-US">
  <head>
    <meta charset="UTF-8">
    <title>151_57: 《送崔使君赴壽州》劉長卿</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>151_57: 《送崔使君赴壽州》劉長卿</p>
        <p>列郡專城分國憂，彤幨皂蓋古諸侯。仲華遇主年猶少，<br>公瑾論功位已酬。草色青青迎建隼，蟬聲處處雜鳴騶。<br>千里相思如可見，淮南木葉正驚秋。<br></p></body></html>