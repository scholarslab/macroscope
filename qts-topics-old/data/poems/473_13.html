<!DOCTYPE HTML>
<html lang="en-US">
  <head>
    <meta charset="UTF-8">
    <title>473_13: 《喜弟淑再至為長歌》李渤</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>473_13: 《喜弟淑再至為長歌》李渤</p>
        <p>前年別時秋九月，白露吹霜金吹烈。離鴻一別影初分，<br>淚袖雙揮心哽咽。別來幾度得音書，南嶽知□□□□。<br>廬山峨峨倚天碧，捧排空崖千萬尺。社榜長題高士名，<br>食堂每記雲山跡。我本開雲此山住，偶為名利相縈誤。<br>自負心機四十年，羞聞社客山中篇。憂時魂夢憶歸路，<br>覺來疑在林中眠。昨日亭前烏鵲喜，果得今朝爾來此。<br>吾吟行路五十篇，盡說江南數千里。自憐兄弟今五人，<br>共縈儒素家尚貧。雖然廩餼各不一，就中總免拘常倫。<br>長兄年少曾落托，拔劍沙場隨衛霍。口裏雖譚周孔文，<br>懷中不舍孫吳略。次兄一生能苦節，夏聚流螢冬映雪。<br>非論疾惡志如霜，更覺臨泉心似鐵。第三之兄更奇異，<br>昂昂獨負青雲志。下看金玉不如泥，肯道王侯身可貴。<br>卻愁清逸不幹時，高蹤大器無人知。倘逢感激許然諾，<br>必能萬古留清規。念爾年來方二十，夙夜孜孜能獨立。<br>卷中筆落星漢搖，洞裏丹靈鬼神泣。嗟餘流浪心最狂，<br>十年學劍逢時康。心中不解事拘束，世間談笑多相妨。<br>廣海青山殊未足，逢著高樓還醉宿。朝走安公櫪上駒，<br>暮倫陶令籬邊菊。近來詩思殊無況，苦被時流不相放。<br>雲騰浪走勢未衰，鶴膝蜂腰豈能障。送爾為文殊不識，<br>貴從一一傳胸臆。若到湖南見紫霄，會須待我同攀陟。<br></p></body></html>