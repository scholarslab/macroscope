<!DOCTYPE HTML>
<html lang="en-US">
  <head>
    <meta charset="UTF-8">
    <title>160_14: 《上巳洛中寄王九迥（一作王迥十九）》孟浩然</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>160_14: 《上巳洛中寄王九迥（一作王迥十九）》孟浩然</p>
        <p>卜洛成周地，浮杯上巳筵。鬥雞寒食下，走馬射堂前。<br>垂柳金堤合，平沙翠幕連。不知王逸少，何處會群賢。<br></p></body></html>