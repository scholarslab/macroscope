<!DOCTYPE HTML>
<html lang="en-US">
  <head>
    <meta charset="UTF-8">
    <title>623_11: 《江南秋懷寄華陽山人》陸龜蒙</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>623_11: 《江南秋懷寄華陽山人》陸龜蒙</p>
        <p>櫛發涼天曙，含毫故國情。歸心一夜極，病體九秋輕。<br>忽起襜褕詠，因悲絡緯鳴。逢山即堪隱，何路可圖榮。<br>揲策空占命，持竿不釣名。忘憂如有待，縱懶似無營。<br>小徑才分草，斜扉劣辨荊。冷荷承露菂，疏菊臥煙莖。<br>譜為聽琴閱，圖緣看海幀。鷺毛浮島白，魚尾撇波赬。<br>庭橘低攀嗅，園葵旋折烹。餓烏窺食案，鬥鼠落書棚。<br>種豆悲楊惲，投瓜憶衛旍。東林誰處士，南郭自先生。<br>分野星多蹇，連山卦少亨。衣裾徒博大，文籍漫縱橫。<br>蘭葉騷人佩，蓴絲內史羹。鶡冠難適越，羊酪未饒傖。<br>倚嘯微抽恨，論玄好析酲。棲遲勞鼓篋，豪俠愛金籝。<br>煉藥傳丹鼎，嘗茶試石。沼連枯葦暗，窗對脫梧明。<br>未達譏張翰，非才嫉禰衡。遠懷魂易黯，幽憤骨堪驚。<br>礪缺知矛利，磨瑕見璧瑛。道源疏滴瀝，儒肆售精誠。<br>敢歎良時擲，猶勝亂世攖。相秦猶幾死，王漢尚當黥。<br>飲啄期應定，窮通勢莫爭。髡鉗為皂隸，譚笑得公卿。<br>浴日安知量，追風不計程。塵埃張耳分，肝膽季心傾。<br>諭蜀專操檄，通甌獨請纓。匹夫能曲踴，萬騎可橫行。<br>許國輕妻子，防邊重戰耕。俄分上尊酒，驟厭五侯鯖。<br>靜默供三語，從容等一枰。弘深司馬法，雄傑貳師兵。<br>朔雪埋烽燧，寒笳裂旆旌。乘時收句注，即日掃欃槍。<br>武昔威殊俗，文今被八弦。琮璜陳始畢，韶夏教初成。<br>芽孽群妖滅，松筠百度貞。郎官青瑣拜，使者繡衣迎。<br>帝道將雲辟，澆波漸砥平。學徒羞說霸，佳士恥為跉。<br>負杖歌棲畝，操觚賦北征。才當曹鬥怯，書比惠車盈。<br>謝氏憐兒女，郤家貴舅甥。唯荒稚珪宅，莫贈景山槍。<br>賢彥風流遠，江湖思緒縈。謳啞搖舴艋，出沒漾。<br>晚樹參差碧，奇峰邐迤晴。水喧揌紫芡，村響香粳。<br>荷笠漁翁古，穿籬守犬獰。公衫白紵卷，田餉綠筲擎。<br>地與膏腴錯，人多富壽並。相歡時帖泰，獨坐歲崢嶸。<br>唧嘖蛩吟壁，連軒鶴舞楹。戍風飄疊鼓，鄰月動哀箏。<br>未得文章力，何由俸祿請。和鉛還搰搰，持斧自丁丁。<br>驚懼疑凋朽，功勤過屑瓊。凝神披夕秀，盡力取朝英。<br>蠹簡開塵篋，寒燈立曉檠。靜翻詞客系，閑難史官評。<br>天地甯舒慘，山川自變更。只能分蹠惠，誰解等殤彭。<br>項豈重瞳聖，夔猶一足。阮高酣麹糵，莊達謝犧牲。<br>齰舌無勞話，寬心豈可盛。但從壚冶鍛，莫受罻羅嬰。<br>硯撥萍根洗，舟沖蓼穗撐。短床編翠竹，低機憑紅檉。<br>霜信催楊柳，煙容嫋杜蘅。桁排巢燕燕，屏畫醉猩猩。<br>懶檜推嵐影，飛泉撼玉琤。尋遠近，握槊鬥輸贏。<br>枝壓離披瓠，簷垂礧磊橙。忘情及宗炳，抱疾過劉楨。<br>野饋誇菰飯，江商賈蔗餳。送神抱瓦釜，留客上瓷觥。<br>舉楫揮青劍，鳴榔扣遠鉦。鳥行沉莽碧，魚隊破泓澄。<br>手戟非吾事，腰鐮且發硎。諒難求摽摽，聊欲取錚錚。<br>幾歎蟲甘蓼，還思鹿美蘋。愁長難自剪，歌斷有誰賡。<br>未去師黃石，空能說白珩。性湍休激浪，言莠罷抽萌。<br>地僻琴尊獨，溪寒杖屨清。物齊消臆對，戈倒共心盟。<br>絲曳靈妃瑟，金涵太子笙。幽棲膠竹塢，仙慮驛蓬瀛。<br>想像珠襦鳳，追飛翠蕊鶯。霧簾深杳悄，雲磬冷敲鏗。<br>籙字多階品，華陽足弟兄。焚香凝一室，盡日思層城。<br>匿景崦嵫色，呀空渤澥聲。吾當營巨黍，東去射長鯨。<br></p></body></html>