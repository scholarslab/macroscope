<!DOCTYPE HTML>
<html lang="en-US">
  <head>
    <meta charset="UTF-8">
    <title>153_1: 《雜詩六首》李華</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>153_1: 《雜詩六首》李華</p>
        <p>黃鐘叩母音，律呂更迴圈。邪氣悖正聲，鄭衛生其間。<br>典樂忽涓微，波浪與天渾。嘈嘈鴟梟動，好鳥徒綿蠻。<br>王吉歸鄉里，甘心長閉關。<br>玄黃與丹青，五氣之正色。聖人端其源，上下皆有則。<br>齊侯好紫衣，魏帝婦人飾。女奴厭金翠，傾海未滿臆。<br>何忍嚴子陵，羊裘死荊棘。<br>甘酸不私人，元和運五行。生人受其用，味正心亦平。<br>爪牙相踐傷，日與性命爭。聖人不能絕，鑽燧與炮烹。<br>嗜欲乘此熾，百金資一傾。正銷神耗衰，邪勝體充盈。<br>顏子有餘樂，瓢中寒水清。<br>陰魄淪宇宙，太陽假其明。臣道不敢專，由此見虧盈。<br>未聞東菑稼，一氣嘉谷成。上天降寒暑，地利乃可生。<br>葛藟附柔木，繁陰蔽曾原。風霜摧枝幹，不復庇本根。<br>女蘿依松柏，然後得長存。<br>孔光尊董賢，胡廣慚李固。儒風冠天下，而乃敗王度。<br>絳侯與博陸，忠朴受遺顧。求名不考實，文弊反成蠹。<br>結交得書生，書生鈍且直。爭權複爭利，終不得其力。<br>我逢縱橫者，是我牙與翼。相旋如疾風，並命趨紫極。<br>奔車得停軌，風火何相逼。仁義豈有常，肝膽反為賊。<br>勿嫌書生直，鈍直深可憶。<br></p></body></html>