<!DOCTYPE HTML>
<html lang="en-US">
  <head>
    <meta charset="UTF-8">
    <title>334_1: 《夏至日衡陽郡齋書懷》令狐楚</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>334_1: 《夏至日衡陽郡齋書懷》令狐楚</p>
        <p>一來江城守，七見江月圓。齒發將六十，鄉關越三千。<br>褰帷罕遊觀，閉合多沉眠。新節還複至，故交盡相捐。<br>何時羾閶闔，上訴高高天。<br></p></body></html>