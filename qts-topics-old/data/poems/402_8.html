<!DOCTYPE HTML>
<html lang="en-US">
  <head>
    <meta charset="UTF-8">
    <title>402_8: 《感夢（夢故兵部裴尚書相公）》元稹</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>402_8: 《感夢（夢故兵部裴尚書相公）》元稹</p>
        <p>十月初二日，我行蓬州西。三十裏有館，有館名芳溪。<br>荒郵屋舍壞，新雨田地泥。我病百日餘，肌體顧若刲。<br>氣填暮不食，早早掩竇圭。陰寒筋骨病，夜久燈火低。<br>忽然寢成夢，宛見顏如珪。似歎久離別，嗟嗟複淒淒。<br>問我何病痛，又歎何棲棲。答雲痰滯久，與世複相暌。<br>重雲痰小疾，良藥固易擠。前時奉橘丸，攻疾有神功。<br>何不善和療，豈獨頭有風。殷勤平生事，款曲無不終。<br>悲歡兩相極，以是半日中。言罷相與行，行行古城裏。<br>同行複一人，不識誰氏子。逡巡急吏來，呼喚願且止。<br>馳至相君前，再拜複再起。啟雲吏有奉，奉命傳所旨。<br>事有大驚忙，非君不能理。答雲久就閑，不願見勞使。<br>多謝致勤勤，未敢相唯唯。我因前獻言，此事愚可料。<br>亂熱由靜消，理繁在知要。君如冬月陽，奔走不必召。<br>君如銅鏡明，萬物自可照。願君許蒼生，勿複高體調。<br>相君不我言，顧我再三笑。行行及城戶，黯黯餘日暉。<br>相君不我言，命我從此歸。不省別時語，但省涕淋漓。<br>覺來身體汗，坐臥心骨悲。閃閃燈背壁，膠膠雞去塒。<br>倦童顛倒寢，我淚縱橫垂。淚垂啼不止，不止啼且聲。<br>啼聲覺僮僕，僮僕撩亂驚。問我何所苦，問我何所思。<br>我亦不能語，慘慘即路岐。前經新政縣，今夕複明辰。<br>置置滿心氣，不得說向人。奇哉趙明府，怪我眉不伸。<br>雲有北來僧，住此月與旬。自言辨貴骨，謂若識天真。<br>談游費閟景，何不與逡巡。僧來為予語，語及昔所知。<br>自言有奇中，裴相未相時。讀書靈山寺，住處接園籬。<br>指言他日貴，晷刻似不移。我聞僧此語，不覺淚歔欷。<br>因言前夕夢，無人一相謂。無乃裴相君，念我胸中氣。<br>遣師及此言，使我盡前事。僧雲彼何親，言下涕不已。<br>我雲知我深，不幸先我死。僧雲裴相君，如君恩有幾。<br>我雲滔滔眾，好直者皆是。唯我與白生，感遇同所以。<br>官學不同時，生小異鄉裏。拔我塵土中，使我名字美。<br>美名何足多，深分從此始。吹噓莫我先，頑陋不我鄙。<br>往往裴相門，終年不曾履。相門多眾流，多譽亦多毀。<br>如聞風過塵，不動井中水。前時予掾荊，公在期複起。<br>自從裴公無，吾道甘已矣。白生道亦孤，讒謗銷骨髓。<br>司馬九江城，無人一言理。為師陳苦言，揮涕滿十指。<br>未死終報恩，師聽此男子。<br></p></body></html>