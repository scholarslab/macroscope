<!DOCTYPE HTML>
<html lang="en-US">
  <head>
    <meta charset="UTF-8">
    <title>318_22: 《奉酬中書相公至日圜丘行事…見寄之什（一作崔曙詩）》崔備</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>318_22: 《奉酬中書相公至日圜丘行事…見寄之什（一作崔曙詩）》崔備</p>
        <p>典籍開書府，恩榮避鼎司。郊丘資有事，齋戒守無為。<br>宿霧蒙瓊樹，餘香覆玉墀。進經逢乙夜，展禮值明時。<br>勳共山河列，名同竹帛垂。年年佐堯舜，相與致雍熙。<br></p></body></html>