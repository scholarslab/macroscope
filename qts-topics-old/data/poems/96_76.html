<!DOCTYPE HTML>
<html lang="en-US">
  <head>
    <meta charset="UTF-8">
    <title>96_76: 《陪幸太平公主南莊詩（一作蘇頲詩）》沈佺期</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>96_76: 《陪幸太平公主南莊詩（一作蘇頲詩）》沈佺期</p>
        <p>主第山門起灞川，宸游風景入初年。鳳凰樓下交天仗，<br>烏鵲橋頭敞禦筵。往往花間逢彩石，時時竹裏見紅泉。<br>今朝扈蹕平陽館，不羨乘槎雲漢邊。<br></p></body></html>