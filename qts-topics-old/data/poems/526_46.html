<!DOCTYPE HTML>
<html lang="en-US">
  <head>
    <meta charset="UTF-8">
    <title>526_46: 《江上逢友人》杜牧</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>526_46: 《江上逢友人》杜牧</p>
        <p>故國歸人酒一杯，暫停蘭棹共裴回。村連三峽暮雲起，<br>潮送九江寒雨來。已作相如投賦計，還憑殷浩寄書回。<br>到時若見東籬菊，為問經霜幾度開。<br></p></body></html>