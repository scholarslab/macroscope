<!DOCTYPE HTML>
<html lang="en-US">
  <head>
    <meta charset="UTF-8">
    <title>520_3: 《郡齋獨酌（黃州作）》杜牧</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>520_3: 《郡齋獨酌（黃州作）》杜牧</p>
        <p>前年鬢生雪，今年須帶霜。時節序鱗次，古今同雁行。<br>甘英窮西海，四萬到洛陽。東南我所見，北可計幽荒。<br>中畫一萬國，角角棋布方。地頑壓不穴，天迥老不僵。<br>屈指百萬世，過如霹靂忙。人生落其內，何者為彭殤？促束自系縛，儒衣寬且長。旗亭雪中過，敢問當壚娘。<br>我愛李侍中，標標七尺強。白羽八紮弓，髀壓綠檀槍。<br>風前略橫陣，紫髯分兩傍。淮西萬虎士，怒目不敢當。<br>功成賜宴麟德殿，猿超鶻掠廣球場。三千宮女側頭看，<br>相排踏碎雙明璫。旌竿幖幖旗8，意氣橫鞭歸故鄉。<br>我愛朱處士，三吳當中央。罷亞百頃稻，西風吹半黃。<br>尚可活鄉里，豈唯滿囷倉？後嶺翠撲撲，前溪碧泱泱。<br>霧曉起鳧雁，日晚下牛羊。叔舅欲飲我，社甕爾來嘗。<br>伯姊子欲歸，彼亦有壺漿。西阡下柳塢，東陌繞荷塘。<br>姻親骨肉舍，煙火遙相望。太守政如水，長官貪似狼。<br>征輸一雲畢，任爾自存亡。我昔造其室，羽儀鸞鶴翔。<br>交橫碧流上，竹映琴書床。出語無近俗，堯舜禹武湯。<br>問今天子少，誰人為棟樑？我曰天子聖，晉公提紀綱。<br>聯兵數十萬，附海正誅滄。謂言大義小不義，<br>取易卷席如探囊。犀甲吳兵鬥弓弩，蛇矛燕戟馳鋒鋩。<br>豈知三載幾百戰，鉤車不得望其牆！答雲此山外，<br>有事同胡羌。誰將國伐叛，話與釣魚郎？溪南重回首，<br>一徑出修篁。爾來十三歲，斯人未曾忘。往往自撫己，<br>淚下神蒼茫。禦史詔分洛，舉趾何倡狂！闕下諫官業，<br>拜疏無文章。尋僧解憂夢，乞酒緩愁腸。豈為妻子計，<br>未去山林藏。平生五色線，願補舜衣裳。弦歌教燕趙，<br>蘭芷浴河湟。腥膻一掃灑，兇狠皆披攘。生人但眠食，<br>壽域富農桑。孤吟志在此，自亦笑荒唐。江郡雨初霽，<br>刀好截秋光。池邊成獨酌，擁鼻菊枝香。<br>醺酣更唱太平曲，仁聖天子壽無疆。<br></p></body></html>