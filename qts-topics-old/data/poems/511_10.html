<!DOCTYPE HTML>
<html lang="en-US">
  <head>
    <meta charset="UTF-8">
    <title>511_10: 《憶遊天臺寄道流》張祜</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>511_10: 《憶遊天臺寄道流》張祜</p>
        <p>憶昨天台到赤城，幾朝仙籟耳中生。雲龍出水風聲過，<br>海鶴鳴皋日色清。石筍半山移步險，桂花當洞拂衣輕。<br>今來儘是人間夢，劉阮茫茫何處行。<br></p></body></html>