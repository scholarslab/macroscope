<!DOCTYPE HTML>
<html lang="en-US">
  <head>
    <meta charset="UTF-8">
    <title>626_35: 《寄懷華陽道士》陸龜蒙</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>626_35: 《寄懷華陽道士》陸龜蒙</p>
        <p>華陽門外五芝生，餐罷愁君入杳冥。遙夜獨棲還有夢，<br>昔年相見便忘形。為分科鬥親鉛槧，與說蜉蝣坐竹欞。<br>醮後幾時歸紫閣，別來終日誦黃庭。閑教辨藥僮名甲，<br>靜識窺巢鶴姓丁。絕澗飲羊春水膩，傍林燒石野煙腥。<br>深沈穀響含疏磬，片段嵐光落畫屏。休采古書探禹穴，<br>自刊新曆鬥堯蓂。珠宮鳳合迎蕭史，玉籍人誰訪蔡經？架上黑椽長褐穩，案頭丹篆小符靈。霓軒入洞齊初月，<br>羽節升壇拜七星。當路獨行沖虎豹，向風孤嘯起雷霆。<br>凝神密室多生白，敘事聯編盡殺青。匝地山川皆暗寫，<br>隱天竽籟只閑聽。分張火力燒金灶，拂拭苔痕洗酒瓶。<br>翠壁上吟朝複暮，暖雲邊臥醉還醒。倚身長短裁筇杖，<br>倩客高低結草亭。直用森嚴朝北帝，愛將清淺問東溟。<br>常思近圃看栽杏，擬借鄰峰伴采苓。掩樹半扉晴靄靄，<br>背琴殘燭曉熒熒。舊來捫虱知王猛，欲去為龍歎管寧。<br>蟾魄幾應臨蕙帳，漁竿猶尚枕楓汀。銜煙細草無端綠，<br>冒雨閑花作意馨。掠岸驚波沈翡翠，入簷斜照礙蜻蜓。<br>初征漢棧宜飛檄，待破燕山好勒銘。六轡未收千里馬，<br>一囊空負九秋螢。我悲雌伏真方枘，他騁雄材似建瓴。<br>合在深崖齊散術，自求滄海點流萍。頻拋俗物心還爽，<br>遠憶幽期目剩瞑。見買扁舟束真誥，手披仙語任揚舲。<br></p></body></html>