<!DOCTYPE HTML>
<html lang="en-US">
  <head>
    <meta charset="UTF-8">
    <title>153_4: 《寄趙七侍禦》李華</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>153_4: 《寄趙七侍禦》李華</p>
        <p>搖槳曙江流，江清山複重。心愜賞未足，川迥失前峰。<br>淩灘出極浦，曠若天池通。君陽青嵯峨，開拆混元中。<br>九潭魚龍窟，仙成羽人宮。陰奧潛鬼物，精光動煙空。<br>玄猿啼深蘢，白鳥戲蔥蒙。飛湍鳴金石，激溜鼓雷風。<br>雨濯萬木鮮，霞照千山濃。草閑長餘綠，花靜落幽紅。<br>渚煙見晨釣，山月聞夜舂。覆溪窈窕波，涵石淘溶溶。<br>丹丘忽聚散，素壁相奔沖。白日破昏靄，靈山出其東。<br>勢排昊蒼上，氣壓吳越雄。回頭望雲卿，此恨發吾衷。<br>昔日蕭邵游，四人才成童。屬詞慕孔門，入仕希上公。<br>緯卿陷非罪，折我昆吾鋒。茂挺獨先覺，拔身渡京虹。<br>斯人謝明代，百代墜鵷鴻。世故墜橫流，與君哀路窮。<br>相顧無死節，蒙恩逐殊封。天波洗其瑕，朱衣備朝容。<br>一別凡十年，豈期複相從。餘生得攜手，遺此兩孱翁。<br>群遷失鶯羽，後凋惜長松。衰旅難重別，淒淒滿心胸。<br>遇勝悲獨遊，貪奇悵孤逢。禽尚彼何人，胡為束樊籠。<br>吾師度門教，投弁躡遐蹤。<br></p></body></html>