<!DOCTYPE HTML>
<html lang="en-US">
  <head>
    <meta charset="UTF-8">
    <title>611_1: 《奉和魯望漁具十五詠。網》皮日休</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>611_1: 《奉和魯望漁具十五詠。網》皮日休</p>
        <p>晚掛溪上網，映空如霧縠。閑來發其機，旋旋沈平綠。<br>下處若煙雨，牽時似崖谷。必若遇鯤鮞，從教通一目。<br></p></body></html>