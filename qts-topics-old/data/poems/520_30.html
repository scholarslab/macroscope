<!DOCTYPE HTML>
<html lang="en-US">
  <head>
    <meta charset="UTF-8">
    <title>520_30: 《洛中送冀處士東游》杜牧</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>520_30: 《洛中送冀處士東游》杜牧</p>
        <p>處士有儒術，走可挾車輈。壇宇寬帖帖，符彩高酋酋。<br>不愛事耕稼，不樂幹王侯。四十餘年中，超超為浪遊。<br>元和五六歲，客于幽魏州。幽魏多壯士，意氣相淹留。<br>劉濟願跪履，田興請建籌。處士拱兩手，笑之但掉頭。<br>自此南走越，尋山入羅浮。願學不死藥，粗知其來由。<br>卻于童頂上，蕭蕭玄發抽。我作八品吏，洛中如系囚。<br>忽遭冀處士，豁若登高樓。拂榻與之坐，十日語不休。<br>論今星璨璨，考古寒颼颼。治亂掘根本，蔓延相牽鉤。<br>武事何駿壯，文理何優柔。顏回捧俎豆，項羽橫戈矛。<br>祥雲繞毛髮，高浪開咽喉。但可感神鬼，安能為獻酬。<br>好入天子夢，刻像來爾求。胡為去吳會，欲浮滄海舟。<br>贈以蜀馬棰，副之胡罽裘。餞酒載三鬥，東郊黃葉稠。<br>我感有淚下，君唱高歌酬。嵩山高萬尺，洛水流千秋。<br>往事不可問，天地空悠悠。四百年炎漢，三十代宗周。<br>二三裏遺堵，八九所高丘。人生一世內，何必多悲愁。<br>歌闋解攜去，信非吾輩流。<br></p></body></html>