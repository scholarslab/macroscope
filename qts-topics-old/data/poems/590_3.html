<!DOCTYPE HTML>
<html lang="en-US">
  <head>
    <meta charset="UTF-8">
    <title>590_3: 《茶山貢焙歌》李郢</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>590_3: 《茶山貢焙歌》李郢</p>
        <p>使君愛客情無已，客在金台價無比。春風三月貢茶時，<br>盡逐紅旌到山裏。焙中清曉朱門開，筐箱漸見新芽來。<br>陵煙觸露不停探，官家赤印連帖催。朝饑暮匐誰興哀，<br>喧闐競納不盈掬。一時一餉還成堆，蒸之馥之香勝梅。<br>研膏架動轟如雷，茶成拜表貢天子。萬人爭啖春山摧，<br>驛騎鞭聲砉流電。半夜驅夫誰複見，十日王程路四千。<br>到時須及清明宴，吾君可謂納諫君。諫官不諫何由聞，<br>九重城裏雖玉食。天涯吏役長紛紛，使君憂民慘容色。<br>就焙嘗茶坐諸客，幾回到口重咨嗟。嫩綠鮮芳出何力，<br>山中有酒亦有歌。樂營房戶皆仙家，仙家十隊酒百斛。<br>金絲宴饌隨經過，使君是日憂思多。客亦無言征綺羅，<br>殷勤繞焙複長歎。官府例成期如何！吳民吳民莫憔悴，<br>使君作相期蘇爾。<br></p></body></html>