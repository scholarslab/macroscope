<!DOCTYPE HTML>
<html lang="en-US">
  <head>
    <meta charset="UTF-8">
    <title>223_35: 《暮秋枉裴道州手劄，率爾遣興，寄近呈蘇渙侍禦》杜甫</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>223_35: 《暮秋枉裴道州手劄，率爾遣興，寄近呈蘇渙侍禦》杜甫</p>
        <p>久客多枉友朋書，素書一月凡一束。虛名但蒙寒溫問，<br>泛愛不救溝壑辱。齒落未是無心人，舌存恥作窮途哭。<br>道州手劄適複至，紙長要自三過讀。盈把那須滄海珠，<br>入懷本倚昆山玉。撥棄潭州百斛酒，蕪沒瀟岸千株菊。<br>使我晝立煩兒孫，令我夜坐費燈燭。憶子初尉永嘉去，<br>紅顏白麵花映肉。軍符侯印取豈遲，紫燕騄耳行甚速。<br>聖朝尚飛戰鬥塵，濟世宜引英俊人。黎元愁痛會蘇息，<br>夷狄跋扈徒逡巡。授鉞築壇聞意旨，頹綱漏網期彌綸。<br>郭欽上書見大計，劉毅答詔驚群臣。他日更僕語不淺，<br>明公論兵氣益振。傾壺簫管黑白發，舞劍霜雪吹青春。<br>宴筵曾語蘇季子，後來傑出雲孫比。茅齋定王城郭門，<br>藥物楚老漁商市。市北肩輿每連袂，郭南抱甕亦隱幾。<br>無數將軍西第成，早作丞相東山起。鳥雀苦肥秋粟菽，<br>蛟龍欲蟄寒沙水。天下鼓角何時休，陣前部曲終日死。<br>附書與裴因示蘇，此生已愧須人扶。致君堯舜付公等，<br>早據要路思捐軀。<br></p></body></html>