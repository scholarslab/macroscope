<!DOCTYPE HTML>
<html lang="en-US">
  <head>
    <meta charset="UTF-8">
    <title>339_11: 《陸渾山火和皇甫湜用其韻（湜時為陸渾尉）》韓愈</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>339_11: 《陸渾山火和皇甫湜用其韻（湜時為陸渾尉）》韓愈</p>
        <p>皇甫補官古賁渾，時當玄冬澤幹源。山狂穀很相吐吞，<br>風怒不休何軒軒。擺磨出火以自燔，有聲夜中驚莫原。<br>天跳地踔顛乾坤，赫赫上照窮崖垠。截然高周燒四垣，<br>神焦鬼爛無逃門。三光弛隳不復暾，虎熊麋豬逮猴猿。<br>水龍鼉龜魚與黿，鴉鴟雕鷹雉鵠鶤。燖炰煨爊孰飛奔，<br>祝融告休酌卑尊，錯陳齊玫辟華園，芙蓉披猖塞鮮繁。<br>千鐘萬鼓咽耳喧。攢雜啾嚄沸篪塤，彤幢絳旃紫纛幡。<br>炎官熱屬朱冠褌，髹其肉皮通髀臀。頹胸垤腹車掀轅，<br>緹顏靺股豹兩鞬。霞車虹靷日轂轓，丹蕤縓蓋緋翻。<br>紅帷赤幕羅脤膰，池波風肉陵屯。谽呀钜壑頗黎盆，<br>豆登五山瀛四尊。熙熙釂酬笑語言，雷公擘山海水翻。<br>齒牙嚼齧舌齶反，電光磹赬目，頊冥收威避玄根，<br>斥棄輿馬背厥孫。縮身潛喘拳肩跟，君臣相憐加愛恩。<br>命黑螭偵焚其元，天闕悠悠不可援。夢通上帝血面論，<br>側身欲進叱於閽。帝賜九河湔涕痕，又詔巫陽反其魂。<br>徐命之前問何冤，火行于冬古所存。我如禁之絕其飧，<br>女丁婦壬傳世婚。一朝結讎奈後昆，時行當反慎藏蹲。<br>視桃著花可小騫，月及申酉利複怨。助汝五龍從九鯤，<br>溺厥邑囚之昆侖。皇甫作詩止睡昏，辭誇出真遂上焚。<br>要餘和增怪又煩，雖欲悔舌不可捫。<br></p></body></html>