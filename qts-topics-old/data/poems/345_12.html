<!DOCTYPE HTML>
<html lang="en-US">
  <head>
    <meta charset="UTF-8">
    <title>345_12: 《嘲鼾睡》韓愈</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>345_12: 《嘲鼾睡》韓愈</p>
        <p>澹師晝睡時，聲氣一何猥。頑飆吹肥脂，坑穀相嵬磊。<br>雄哮乍咽絕，每發壯益倍。有如阿鼻屍，長喚忍眾罪。<br>馬牛驚不食，百鬼聚相待。木枕十字裂，鏡面生痱癗。<br>鐵佛聞皺眉，石人戰搖腿。孰雲天地仁，吾欲責真宰。<br>幽尋虱搜耳，猛作濤翻海。太陽不忍明，飛禦皆惰怠。<br>乍如彭與黥，呼冤受菹醢。又如圈中虎，號瘡兼吼餒。<br>雖令伶倫吹，苦韻難可改。雖令巫鹹招，魂爽難複在。<br>何山有靈藥，療此願與采。<br>澹公坐臥時，長睡無不穩。吾嘗聞其聲，深慮五藏損。<br>黃河弄濆薄，梗澀連拙鯀。南帝初奮槌，鑿竅泄混沌。<br>迥然忽長引，萬丈不可忖。謂言絕於斯，繼出方袞袞。<br>幽幽寸喉中，草木森苯。盜賊雖狡獪，亡魂敢窺閫。<br>鴻蒙總合雜，詭譎騁戾很。乍如鬥呶呶，忽若怨懇懇。<br>賦形苦不同，無路尋根本。何能堙其源，惟有土一畚。<br></p></body></html>