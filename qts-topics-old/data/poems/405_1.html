<!DOCTYPE HTML>
<html lang="en-US">
  <head>
    <meta charset="UTF-8">
    <title>405_1: 《代曲江老人百韻（年十六時作）》元稹</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>405_1: 《代曲江老人百韻（年十六時作）》元稹</p>
        <p>何事花前泣，曾逢舊日春。先皇初在鎬，賤子正游秦。<br>撥亂干戈後，經文禮樂辰。徽章懸象魏，貔虎畫騏驎。<br>光武休言戰，唐堯念睦姻。琳琅鋪柱礎，葛藟茂河漘。<br>尚齒惇耆艾，搜材拔積薪。裴王持藻鏡，姚宋斡陶鈞。<br>內史稱張敞，蒼生借寇恂。名卿唯講德，命士恥憂貧。<br>杞梓無遺用，芻蕘不忘詢。懸金收逸驥，鼓瑟薦嘉賓。<br>羽翼皆隨鳳，圭璋肯雜瑉。班行容濟濟，文質道彬彬。<br>百度依皇極，千門辟紫宸。措刑非苟簡，稽古蹈因循。<br>書謬偏求伏，詩亡遠聽申。雄推三虎賈，群擢八龍荀。<br>海外恩方洽，寰中教不泯。儒林精閫奧，流品重清淳。<br>天淨三光麗，時和四序均。卑官休力役，蠲賦免艱辛。<br>蠻貊同車軌，鄉原盡裏仁。帝途高蕩蕩，風俗厚誾誾。<br>暇日耕耘足，豐年雨露頻。戍煙生不見，村豎老猶純。<br>耒耜勤千畝，牲牢奉六禋。南郊禮天地，東野辟原勻。<br>校獵求初吉，先農蔔上寅。萬方來合雜，五色瑞輪囷。<br>池籞呈朱雁，壇場得白麟。酹金光照耀，奠璧彩璘玢。<br>掉蕩雲門發，蹁躚鷺羽振。集靈撞玉磬，和鼓奏金錞。<br>建簴崇牙盛，銜鐘獸目嗔。總幹形屹崒，戛敔背嶙峋。<br>文物千官會，夷音九部陳。魚龍華外戲，歌舞洛中嬪。<br>佳節修酺禮，非時宴侍臣。梨園明月夜，花萼豔陽晨。<br>李杜詩篇敵，蘇張筆力勻。樂章輕鮑照，碑板笑顏竣。<br>泰獄陪封禪，汾陰頌鬼神。星移逐西顧，風暖助東巡。<br>浴德留湯穀，搜畋過渭濱。沸天雷殷殷，匝地轂轔轔。<br>沃土心逾熾，豪家禮漸湮。老農羞荷鍤，貪賈學垂紳。<br>曲藝爭工巧，雕機變組紃。青鳧連不解，紅粟朽相因。<br>山澤長孳貨，梯航競獻珍。翠毛開越巂，龍眼弊甌閩。<br>玉饌薪燃蠟，椒房燭用銀。銅山供橫賜，金屋貯宜顰。<br>班女恩移趙，思王賦感甄。輝光隨顧步，生死屬搖唇。<br>世族功勳久，王姬寵愛親。街衢連甲第，冠蓋擁朱輪。<br>大道垂珠箔，當壚踏錦茵。軒車隘南陌，鐘磬滿西鄰。<br>出入張公子，驕奢石季倫。雞場潛介羽，馬埒並揚塵。<br>韜袖誇狐腋，弓弦尚鹿。紫絛牽白犬，繡被花駰。<br>箭倒南山虎，鷹擒東郭。翻身迎過雁，劈肘取回鶉。<br>竟蓄朱公產，爭藏邴氏緡。橋桃矜馬鶩，倚頓數牛犉。<br>齏鬥冬中韭，羹憐遠處蓴。萬錢才下箸，五酘未稱醇。<br>曲水閑銷日，倡樓醉度旬。探丸依郭解，投轄伴陳遵。<br>共謂長之泰，那知遽構屯。奸心興桀黠，凶醜比頑嚚。<br>斗柄侵妖彗，天泉化逆鱗。背恩欺乃祖，連禍及吾民。<br>猰貐當前路，鯨鯢得要津。王師才業業，暴卒已。<br>雜虜同謀夏，宗周暫去豳。陵園深暮景，霜露下秋旻。<br>鳳闕悲巢鵩，鵷行亂野麏。華林荒茂草，寒竹碎貞筠。<br>村落空垣壞，城隍舊井堙。破船沉古渡，戰鬼聚陰磷。<br>振臂誰相應，攢眉獨不伸。毀容懷赤紱，混跡戴黃巾。<br>木梗隨波蕩，桃源斅隱淪。弟兄書信斷，鷗鷺往來馴。<br>忽遇山光澈，遙瞻海氣真。秘圖推廢主，後聖合經綸。<br>野杏渾休植，幽蘭不復紉。但驚心憤憤，誰戀水粼粼。<br>盡室雜深洞，輕橈蕩小。殷勤題白石，悵望出青蘋。<br>夢寐平生在，經過處所新。阮郎迷裏巷，遼鶴記城闉。<br>虛過休明代，旋為朽病身。勞生常矻矻，語舊苦諄諄。<br>晚歲多衰柳，先秋愧大椿。眼前年少客，無複昔時人。<br></p></body></html>