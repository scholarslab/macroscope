<!DOCTYPE HTML>
<html lang="en-US">
  <head>
    <meta charset="UTF-8">
    <title>169_2: 《書情題蔡舍人雄》李白</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>169_2: 《書情題蔡舍人雄》李白</p>
        <p>嘗高謝太傅，攜妓東山門。楚舞醉碧雲，吳歌斷清猿。<br>暫因蒼生起，談笑安黎元。餘亦愛此人，丹霄冀飛翻。<br>遭逢聖明主，敢進興亡言。白璧竟何辜，青蠅遂成冤。<br>一朝去京國，十載客梁園。猛犬吠九關，殺人憤精魂。<br>皇穹雪冤枉，白日開氛昏。泰階得夔龍，桃李滿中原。<br>倒海索明月，淩山采芳蓀。愧無橫草功，虛負雨露恩。<br>跡謝雲台閣，心隨天馬轅。夫子王佐才，而今複誰論。<br>層飆振六翮，不日思騰騫。我縱五湖棹，煙濤恣崩奔。<br>夢釣子陵湍，英風緬猶存。彼希客星隱，弱植不足援。<br>千里一回首，萬里一長歌。黃鶴不復來，清風愁奈何。<br>舟浮瀟湘月，山倒洞庭波。投汨笑古人，臨濠得天和。<br>閒時田畝中，搔背牧雞鵝。別離解相訪，應在武陵多。<br></p></body></html>