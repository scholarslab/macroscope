<!DOCTYPE HTML>
<html lang="en-US">
  <head>
    <meta charset="UTF-8">
    <title>47_42: 《荊州作二首》張九齡</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>47_42: 《荊州作二首》張九齡</p>
        <p>先達志其大，求意不約文。士伸在知己，已況仕於君。<br>微誠夙所尚，細故不足雲。時來忽易失，事往良難分。<br>顧念凡近姿，焉欲殊常勳。亦以行則是，豈必素有聞。<br>千慮且猶失，萬緒何其紛。進士苟非党，免相安得群。<br>眾口金可鑠，孤心絲共棼。意忠仗朋信，語勇同敗軍。<br>古劍徒有氣，幽蘭只自熏。高秩向所忝，於義如浮雲。<br>千載一遭遇，往賢所至難。問余奚為者，無階忽上摶。<br>明聖不世出，翼亮非苟安。崇高自有配，孤陋何足幹。<br>遇恩一時來，竊位三歲寒。誰謂誠不盡，知窮力亦殫。<br>雖至負乘寇，初無挾術鑽。浩蕩出江湖，翻覆如波瀾。<br>心傷不材樹，自念獨飛翰。徇義在匹夫，報恩猶一餐。<br>況乃山海澤，效無毫髮端。內訟已慚沮，積毀今摧殘。<br>胡為複惕息，傷鳥畏虛彈。<br></p></body></html>