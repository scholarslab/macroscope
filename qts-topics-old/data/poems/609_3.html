<!DOCTYPE HTML>
<html lang="en-US">
  <head>
    <meta charset="UTF-8">
    <title>609_3: 《吳中苦雨因書一百韻寄魯望》皮日休</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>609_3: 《吳中苦雨因書一百韻寄魯望》皮日休</p>
        <p>全吳臨巨溟，百里到滬瀆。海物競駢羅，水怪爭滲漉。<br>狂蜃吐其氣，千尋勃然蹙。一刷半天墨，架為欹危屋。<br>怒鯨瞪相向，吹浪山轂轂。倏忽腥杳冥，須臾坼崖谷。<br>帝命有嚴程，慈物敢潛伏。噓之為玄雲，彌亙千萬幅。<br>直拔倚天劍，又建橫海纛。化之為暴雨，潈潈射平陸。<br>如將月窟寫，似把天河撲。著樹勝戟支，中人過箭鏃。<br>龍光倏閃照，虯角搊琤觸。此時一千里，平下天臺瀑。<br>雷公恣其志，磹裂電目。蹋破霹靂車，折卻三四輻。<br>雨工避罪者，必在蚊睫宿。狂發鏗訇音，不得懈怠僇。<br>頃刻勢稍止，尚自傾蔌蔌。不敢履洿處，恐蹋爛地軸。<br>自爾凡十日，茫然晦林麓。只是遇滂沱，少曾逢霢霂。<br>伊餘之廨宇，古制拙蔔築。頹簷倒菌黃，破砌頑莎綠。<br>只有方丈居，其中蹐且局。朽處或似醉，漏時又如沃。<br>階前平氾濫，牆下起趢趚。唯堪著笞笠，複可乘艒宿。<br>雞犬並淋漓，兒童但咿噢。勃勃生濕氣，人人牢於鋦。<br>鬚眉漬將斷，肝膈蒸欲熟。當庭死蘭芷，四垣盛薋菉。<br>解帙展斷書，拂床安壞櫝。跳樑老蛙黽，直向床前浴。<br>蹲前但相聒，似把白丁辱。空廚方欲炊，漬米未離。<br>薪蒸濕不著，白晝須然燭。汙萊既已濘，買魚不獲鮛。<br>竟未成麥饘，安能得粱肉。更有陸先生，荒林抱窮蹙。<br>壞宅四五舍，病筱三兩束。蓋簷低礙首，蘚地滑澾足。<br>注欲透承塵，濕難庇廚簏。低摧在圭竇，索漠拋偏裻。<br>手指既已胼，肌膚亦將瘯。一苞勢欲陊，將撐乏寸木。<br>盡日欠束薪，經時無寸粟。蝓將入甑，蟚蜞已臨鍑。<br>嬌兒未十歲，枵然自啼哭。一錢買粔籹，數裏走病僕。<br>破碎舊鶴籠，狼藉晚蠶蔟。千卷素書外，此外無餘蓄。<br>著處紵衣裂，戴次紗帽醭。惡陰潛過午，未及烹葵菽。<br>吳中銅臭戶，七萬沸如臛。嗇止甘蟹，侈唯僭車服。<br>皆希尉吏旨，盡怕裏胥錄。低眉事庸奴，開顏納金玉。<br>唯到陸先生，不能分一斛。先生之志氣，薄漢如鴻鵠。<br>遇善必擎跽，見才輒馳逐。廉不受一芥，其餘安可黷。<br>如何鄉里輩，見之乃蝟縮。粵予苦心者，師仰但踖踧。<br>受易既可注，請玄又堪蔔。百家皆搜蕩，六藝盡翻覆。<br>似餒見太牢，如迷遇華燭。半年得酬唱，一日屢往復。<br>三秀間稂莠，九成雜巴濮。奔命既不暇，乞降但相續。<br>吟詩口吻噅，把筆指節瘃。君才既不窮，吾道由是篤。<br>所益諒弘多，厥交過親族。相逢似丹漆，相望如脁肭。<br>論業敢並驅，量分合繼躅。相違始兩日，忡忡想華縟。<br>出門泥漫漶，恨無直轅輂。十錢賃一輪，逢上鳴斛觫。<br>赤腳枕書帙，訪予穿詰曲。入門且抵掌，大噱時碌碌。<br>茲淋既浹旬，無乃害九穀。予惟餓不死，得非道之福。<br>手中捉詩卷，語快還共讀。解帶似歸來，脫巾若沐浴。<br>疏如松間篁，野甚麋對鹿。行譚弄書簽，臥話枕棋局。<br>呼童具盤餐，擫衣換雞鶩。或蒸一升麻，或煠兩把菊。<br>用以閱幽奇，豈能資口腹。十分煎皋盧，半榼挽醽醁。<br>高談繄無盡，晝漏何太促。我公大司諫，一切從民欲。<br>梅潤侵束杖，和氣生空獄。而民當斯時，不覺有煩溽。<br>念澇為之災，拜神再三告。太陰霍然收，天地一澄肅。<br>燔炙既芬芬，威儀乃毣毣。須權元化柄，用拯中夏酷。<br>我願薦先生，左右輔司牧。茲雨何足雲，唯思舉顏歜。<br></p></body></html>