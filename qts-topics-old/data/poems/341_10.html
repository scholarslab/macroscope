<!DOCTYPE HTML>
<html lang="en-US">
  <head>
    <meta charset="UTF-8">
    <title>341_10: 《瀧吏》韓愈</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>341_10: 《瀧吏》韓愈</p>
        <p>南行逾六旬，始下昌樂瀧。險惡不可狀，船石相舂撞。<br>往問瀧頭吏，潮州尚幾裏。行當何時到，土風複何似。<br>瀧吏垂手笑，官何問之愚。譬官居京邑，何由知東吳。<br>東吳遊宦鄉，官知自有由。潮州底處所，有罪乃竄流。<br>儂幸無負犯，何由到而知。官今行自到，那遽妄問為。<br>不虞卒見困，汗出愧且駭。吏曰聊戲官，儂嘗使往罷。<br>嶺南大抵同，官去道苦遼。下此三千里，有州始名潮。<br>惡溪瘴毒聚，雷電常洶洶。鱷魚大於船，牙眼怖殺儂。<br>州南數十裏，有海無天地。颶風有時作，掀簸真差事。<br>聖人于天下，於物無不容。比聞此州囚，亦在生還儂。<br>官無嫌此州，固罪人所徙。官當明時來，事不待說委。<br>官不自謹慎，宜即引分往。胡為此水邊，神色久戃慌。<br>大瓶罌小，所任自有宜。官何不自量，滿溢以取斯。<br>工農雖小人，事業各有守。不知官在朝，有益國家不。<br>得無虱其間，不武亦不文。仁義飭其躬，巧奸敗群倫。<br>叩頭謝吏言，始慚今更羞。曆官二十餘，國恩並未酬。<br>凡吏之所訶，嗟實頗有之。不即金木誅，敢不識恩私。<br>潮州雖雲遠，雖惡不可過。於身實已多，敢不持自賀。<br></p></body></html>