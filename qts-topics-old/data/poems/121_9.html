<!DOCTYPE HTML>
<html lang="en-US">
  <head>
    <meta charset="UTF-8">
    <title>121_9: 《省試白雲起封中》陳希烈</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>121_9: 《省試白雲起封中》陳希烈</p>
        <p>千年泰山頂，雲起漢王封。不作奇峰狀，甯分觸石容。<br>為霖雖易得，表聖自難逢。冉冉排空上，依依疊影重。<br>素光非曳練，靈貺是從龍。豈學無心出，東西任所從。<br></p></body></html>