<!DOCTYPE HTML>
<html lang="en-US">
  <head>
    <meta charset="UTF-8">
    <title>408_4: 《江邊四十韻（此後並江陵時作）》元稹</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>408_4: 《江邊四十韻（此後並江陵時作）》元稹</p>
        <p>官借江邊宅，天生地勢坳。欹危饒壞構，迢遞接長郊。<br>怪鵩頻棲息，跳蛙頗混淆。總無籬繳繞，尤怕虎咆哮。<br>停潦魚招獺，空倉鼠敵貓。土虛煩穴蟻，柱朽畏藏蛟。<br>蛇虺吞簷雀，豺狼逐野麃。犬驚狂浩浩，雞亂響嘐嘐。<br>濩落貧甘守，荒涼穢盡包。斷簾飛熠耀，當戶網蠨蛸。<br>曲突翻成沼，行廊卻代庖。橋橫老顛枿，馬病裛芻茭。<br>一一床頭點，連連砌下泡。辱泥疑在絳，避雨想經崤。<br>相顧憂為鱉，誰能複系匏。誓心來利往，卜食過安爻。<br>何計逃昏墊，移文報舊交。棟樑存伐木，苫蓋愧分茅。<br>金管排黃荻，琅玕嫋翠梢。花磚水面鬥，鴛瓦玉聲敲。<br>方礎荊山采，修掾郢匠铇。隱錐雷震蟄，破竹箭鳴骹。<br>正寢初停午，頻眠欲轉胞。囷圓收薄祿，廚敝備嘉肴。<br>各各人寧宇，雙雙燕賀巢。高門受車轍，華廄稱蒲捎。<br>尺寸皆隨用，毫釐敢浪拋。篾餘籠白鶴，枝剩架青。<br>制榻容筐篚，施關拒鬥筲。欄幹防汲井，密室待持膠。<br>庭草傭工薙，園蔬稚子掊。本圖閑種植，那要擇肥磽。<br>綠柚勤勤數，紅榴個個抄。池清漉螃蟹，瓜蠹拾螌蟊。<br>曬篆看沙鳥，磨刀綻海鮫。羅灰修藥灶，築垛閱弓弰。<br>散誕都由習，童蒙剩懶教。最便陶靜飲，還作解愁嘲。<br>近浦聞歸楫，遙城罷曉鐃。王孫如有問，須為並揮鞘。<br></p></body></html>