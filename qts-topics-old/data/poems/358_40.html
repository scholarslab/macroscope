<!DOCTYPE HTML>
<html lang="en-US">
  <head>
    <meta charset="UTF-8">
    <title>358_40: 《閑坐憶樂天以詩問酒熟未》劉禹錫</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>358_40: 《閑坐憶樂天以詩問酒熟未》劉禹錫</p>
        <p>案頭開縹帙，肘後檢青囊。唯有達生理，應無治老方。<br>減書存眼力，省事養心王。君酒何時熟，相攜入醉鄉。<br></p></body></html>