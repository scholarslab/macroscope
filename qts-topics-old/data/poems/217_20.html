<!DOCTYPE HTML>
<html lang="en-US">
  <head>
    <meta charset="UTF-8">
    <title>217_20: 《送李校書二十六韻》杜甫</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>217_20: 《送李校書二十六韻》杜甫</p>
        <p>代北有豪鷹，生子毛盡赤。渥窪騏驥兒，尤異是龍脊。<br>李舟名父子，清峻流輩伯。人間好少年，不必須白晰。<br>十五富文史，十八足賓客。十九授校書，二十聲輝赫。<br>眾中每一見，使我潛動魄。自恐二男兒，辛勤養無益。<br>幹元元年春，萬姓始安宅。舟也衣彩衣，告我欲遠適。<br>倚門固有望，斂衽就行役。南登吟白華，已見楚山碧。<br>藹藹咸陽都，冠蓋日雲積。何時太夫人，堂上會親戚。<br>汝翁草明光，天子正前席。歸期豈爛漫，別意終感激。<br>顧我蓬屋姿，謬通金閨籍。小來習性懶，晚節慵轉劇。<br>每愁悔吝作，如覺天地窄。羨君齒發新，行己能夕惕。<br>臨岐意頗切，對酒不能吃。回身視綠野，慘澹如荒澤。<br>老雁春忍饑，哀號待枯麥。時哉高飛燕，絢練新羽翮。<br>長雲濕褒斜，漢水饒巨石。無令軒車遲，衰疾悲夙昔。<br></p></body></html>