<!DOCTYPE HTML>
<html lang="en-US">
  <head>
    <meta charset="UTF-8">
    <title>24_36: 《雜曲歌辭。苦熱行》王維</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>24_36: 《雜曲歌辭。苦熱行》王維</p>
    <p>赤日滿天地　火雲成山嶽　草木盡焦卷　川澤皆竭涸　輕紈覺衣重　密樹苦陰薄　莞簟不可近　絺綌再三濯　思出宇宙外　曠然在寥廓　長風萬里來　江海蕩煩濁　卻顧身為患　始知心未覺　忽入甘露門　宛然清涼樂</p><p><a href="../../model.html#/doc/1622">View poem's topic associations</a></p></body></html>