<!DOCTYPE HTML>
<html lang="en-US">
  <head>
    <meta charset="UTF-8">
    <title>600_18: 《隴頭吟》翁綬</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>600_18: 《隴頭吟》翁綬</p>
    <p>隴水潺湲隴樹黃　征人隴上盡思鄉　馬嘶斜日朔風急　雁過寒雲邊思長　殘月出林明劍戟　平沙隔水見牛羊　橫行俱是封侯者　誰斬樓蘭獻未央</p><p><a href="../../model.html#/doc/33245">View poem's topic associations</a></p></body></html>