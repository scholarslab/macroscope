<!DOCTYPE HTML>
<html lang="en-US">
  <head>
    <meta charset="UTF-8">
    <title>548_86: 《送剡客》薛逢</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>548_86: 《送剡客》薛逢</p>
    <p>兩重江外片帆斜　數里林塘遶一家　門掩右軍餘水石　路橫諸謝舊煙霞　扁舟幾處逢溪雪　長笛何人怨柳花　若到天台洞陽觀　葛洪丹井在雲涯</p><p><a href="../../model.html#/doc/30150">View poem's topic associations</a></p></body></html>