<!DOCTYPE HTML>
<html lang="en-US">
  <head>
    <meta charset="UTF-8">
    <title>761_11: 《複留侯從效問南漢劉岩改名龑字音義》詹敦仁</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>761_11: 《複留侯從效問南漢劉岩改名龑字音義》詹敦仁</p>
    <p>伏羲初畫卦　蒼氏乃製字　點畫有偏旁　陰陽貴協比　古者不嫌名　周公始稱諱　始諱猶未酷　後習轉多忌　或援他代易　或變文迴避　濫觴久滋蔓　傷心日益熾　孫休命子名　吳國尊王意　僻　異　梁復踵已非　時亦跡舊事　杰自其一　蜀闖是其二　鄙哉化名　陋矣義　大唐有天下　武后擁神器　私制迄無取　古音實相類　囝星　崖丙　及曌　作史難詳備　唐祚植傾危　劉龔懷僭偽　吁嗟毒蛟輩　睥睨飛龍位　龑巖雖同音　形體殊乖致　廢學愧未弘　來問辱不棄　奇字難雄博　摛文伏韓智　因誦鄙所聞　敢布諸下吏</p><p><a href="../../model.html#/doc/42522">View poem's topic associations</a></p></body></html>