<!DOCTYPE HTML>
<html lang="en-US">
  <head>
    <meta charset="UTF-8">
    <title>182_41: 《對酒》李白</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>182_41: 《對酒》李白</p>
    <p>勸君莫拒杯　春風笑人來　桃李如舊識　傾花向我開　流鶯啼碧樹　明月窺金罍　昨日朱顏子　今日白髮催　棘生石虎殿　鹿走姑蘇臺　自古帝王宅　城闕閉黃埃　君若不飲酒　昔人安在哉</p><p><a href="../../model.html#/doc/8695">View poem's topic associations</a></p></body></html>