<!DOCTYPE HTML>
<html lang="en-US">
  <head>
    <meta charset="UTF-8">
    <title>549_20: 《昔昔鹽二十首。暗牖懸蛛網》趙嘏</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>549_20: 《昔昔鹽二十首。暗牖懸蛛網》趙嘏</p>
    <p>暗中蛛網織　歷亂綺窗前　萬里終無信　一條徒自懸　分從珠露滴　愁見隙風牽　妾意何聊賴　看看劇斷絃</p><p><a href="../../model.html#/doc/30180">View poem's topic associations</a></p></body></html>