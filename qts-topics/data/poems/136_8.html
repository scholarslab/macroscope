<!DOCTYPE HTML>
<html lang="en-US">
  <head>
    <meta charset="UTF-8">
    <title>136_8: 《采菱詞》儲光羲</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>136_8: 《采菱詞》儲光羲</p>
    <p>濁水菱葉肥　清水菱葉鮮　義不遊濁水　志士多苦言　潮沒具區藪　潦深雲夢田　朝隨北風去　暮逐南風旋　浦口多漁家　相與邀我船　飯稻以終日　羹蓴將永年　方冬水物窮　又欲休山樊　盡室相隨從　所貴無憂患</p><p><a href="../../model.html#/doc/6444">View poem's topic associations</a></p></body></html>