<!DOCTYPE HTML>
<html lang="en-US">
  <head>
    <meta charset="UTF-8">
    <title>394_4: 《莫愁曲》李賀</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>394_4: 《莫愁曲》李賀</p>
    <p>草生龍坡下　鴉噪城堞頭　何人此城裏　城角栽石榴　青絲繫五馬　黃金絡雙牛　白魚駕蓮船　夜作十里遊　歸來無人識　暗上沈香樓　羅床倚瑤瑟　殘月傾簾鉤　今日槿花落　明朝桐樹秋　莫負平生意　何名何莫愁</p><p><a href="../../model.html#/doc/20923">View poem's topic associations</a></p></body></html>