<!DOCTYPE HTML>
<html lang="en-US">
  <head>
    <meta charset="UTF-8">
    <title>539_144: 《雨》李商隱</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>539_144: 《雨》李商隱</p>
    <p>摵摵度瓜園　依依傍竹軒　秋池不自冷　風葉共成喧　窗迥有時見　簷高相續翻　侵宵送書雁　應為稻粱恩</p><p><a href="../../model.html#/doc/29331">View poem's topic associations</a></p></body></html>