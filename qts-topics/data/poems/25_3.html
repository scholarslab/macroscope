<!DOCTYPE HTML>
<html lang="en-US">
  <head>
    <meta charset="UTF-8">
    <title>25_3: 《雜曲歌辭。輕薄行》齊己</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>25_3: 《雜曲歌辭。輕薄行》齊己</p>
    <p>玉鞭金鐙驊騮蹄　橫眉吐氣如虹霓　五陵春暖芳草齊　笙歌到處花成泥　日沈月上且鬥雞　醉來莫問天高低　伯陽道德何涕唾　仲尼禮樂徒卑棲</p><p><a href="../../model.html#/doc/1691">View poem's topic associations</a></p></body></html>