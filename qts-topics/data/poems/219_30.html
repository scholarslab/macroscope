<!DOCTYPE HTML>
<html lang="en-US">
  <head>
    <meta charset="UTF-8">
    <title>219_30: 《大麥行》杜甫</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>219_30: 《大麥行》杜甫</p>
    <p>大麥乾枯小麥黃　婦女行泣夫走藏　東至集壁西梁洋　問誰腰鐮胡與羌　豈無蜀兵三千人　部領辛苦江山長　安得如鳥有羽翅　托身白雲還故鄉</p><p><a href="../../model.html#/doc/10720">View poem's topic associations</a></p></body></html>