<!DOCTYPE HTML>
<html lang="en-US">
  <head>
    <meta charset="UTF-8">
    <title>26_104: 《雜曲歌辭。樂府》權德輿</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>26_104: 《雜曲歌辭。樂府》權德輿</p>
    <p>光風澹蕩百花吐　樓上朝朝學歌舞　身年二八婿侍中　幼妹承恩兄尚主　綠窗珠箔繡鴛鴦　侍婢先焚百和香　鶯啼日出不知曙　寂寂羅幃春夢長</p><p><a href="../../model.html#/doc/1905">View poem's topic associations</a></p></body></html>