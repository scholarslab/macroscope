<!DOCTYPE HTML>
<html lang="en-US">
  <head>
    <meta charset="UTF-8">
    <title>526_53: 《送別》杜牧</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>526_53: 《送別》杜牧</p>
    <p>溪邊楊柳色參差　攀折年年贈別離　一片風帆望已極　三湘煙水返何時　多緣去棹將愁遠　猶倚危亭欲下遲　莫殢酒杯閒過日　碧雲深處是佳期</p><p><a href="../../model.html#/doc/28606">View poem's topic associations</a></p></body></html>