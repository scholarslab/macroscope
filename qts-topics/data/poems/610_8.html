<!DOCTYPE HTML>
<html lang="en-US">
  <head>
    <meta charset="UTF-8">
    <title>610_8: 《太湖詩。縹緲峰》皮日休</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>610_8: 《太湖詩。縹緲峰》皮日休</p>
    <p>頭戴華陽帽　手拄大夏筇　清晨陪道侶　來上縹緲峰　帶露嗅藥蔓　和雲尋鹿蹤　時驚鼠　飛上千丈松　翠壁內有室　叩之虛　古穴下徹海　視之寒鴻濛　遇歇有佳思　緣危無倦容　須臾到絕頂　似鳥穿樊籠　恐足蹈海日　疑身凌天風　眾岫點巨浸　四方接圓穹　似將青螺髻　撒在明月中　片白作越分　孤嵐為吳宮　一陣靉靆氣　隱隱生湖東　激雷與波起　狂電將日紅　磬磬雨點大　金髇轟下空　暴光隔雲閃　髣亙天龍　連拳百丈尾　下拔湖之洪　捽為一雪山　欲與昭回通　移時卻掘下　細碎衡與嵩　神物諒不測　絕境尤難窮　杖策下返照　漸聞仙觀鐘　煙波濆肌骨　雲壑闐心胸　竟死愛未足　當生且歡逢　不然把天爵　自拜太湖公</p><p><a href="../../model.html#/doc/33693">View poem's topic associations</a></p></body></html>