<!DOCTYPE HTML>
<html lang="en-US">
  <head>
    <meta charset="UTF-8">
    <title>96_16_2: 《巫山高二首（一作宋之問詩）（其二）》沈佺期</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>96_16_2: 《巫山高二首（一作宋之問詩）（其二）》沈佺期</p>
    <p>神女向高唐　巫山下夕陽　裴回作行雨　婉孌逐荊王　電影江前落　雷聲峽外長　霽雲無處所　臺館曉蒼蒼</p><p><a href="../../model.html#/doc/4974">View poem's topic associations</a></p></body></html>