<!DOCTYPE HTML>
<html lang="en-US">
  <head>
    <meta charset="UTF-8">
    <title>23_6: 《琴曲歌辭。湘妃列女操》鮑溶</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>23_6: 《琴曲歌辭。湘妃列女操》鮑溶</p>
    <p>有虞夫人哭虞後　淑女何事又傷離　竹上淚跡生不盡　寄哀雲和五十絲　雲和經奏鈞天曲　乍聽寶琴遙嗣續　三湘測測流急綠　秋夜露寒蜀帝飛　楓林月斜楚臣宿　更疑川宮日黃昏　闇攜女手殷勤言　環佩玲瓏有無間　終疑既遠雙悄悄　蒼梧舊雲豈難召　老猿心寒不可嘯　目眄眄兮意蹉跎　魂騰騰兮驚秋波　曲一盡兮憶再奏　眾弦不聲且如何</p><p><a href="../../model.html#/doc/1491">View poem's topic associations</a></p></body></html>