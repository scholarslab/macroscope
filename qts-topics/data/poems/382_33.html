<!DOCTYPE HTML>
<html lang="en-US">
  <head>
    <meta charset="UTF-8">
    <title>382_33: 《董逃行》張籍</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>382_33: 《董逃行》張籍</p>
    <p>洛陽城頭火瞳瞳　亂兵燒我天子宮　宮城南面有深山　盡將老幼藏其間　重巖為屋橡為食　丁男夜行候消息　聞道官軍猶掠人　舊里如今歸未得　董逃行　漢家幾時重太平</p><p><a href="../../model.html#/doc/20175">View poem's topic associations</a></p></body></html>