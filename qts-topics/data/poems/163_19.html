<!DOCTYPE HTML>
<html lang="en-US">
  <head>
    <meta charset="UTF-8">
    <title>163_19: 《採蓮曲》李白</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>163_19: 《採蓮曲》李白</p>
    <p>若耶谿傍採蓮女　笑隔荷花共人語　日照新妝水底明　風飄香袂空中舉　岸上誰家遊冶郎　三三五五映垂楊　紫騮嘶入落花去　見此踟躕空斷腸</p><p><a href="../../model.html#/doc/7992">View poem's topic associations</a></p></body></html>