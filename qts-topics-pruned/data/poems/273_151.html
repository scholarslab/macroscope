<!DOCTYPE HTML>
<html lang="en-US">
  <head>
    <meta charset="UTF-8">
    <title>273_151: 《和河南羅主簿送校書兄歸江南》戴叔倫</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>273_151: 《和河南羅主簿送校書兄歸江南》戴叔倫</p>
    <p>兄弟泣殊方　天涯指故鄉　斷雲無定處　歸雁不成行　草莽人煙少　風波水驛長　上虞親渤澥　東楚隔瀟湘　古戍陰傳火　寒蕪曉帶霜　海門潮灩灩　沙岸荻蒼蒼　京輦辭芸閣　蘅芳憶草堂　知君始寧隱　還緝舊荷裳</p><p><a href="../../model.html#/doc/12911">View poem's topic associations</a></p></body></html>