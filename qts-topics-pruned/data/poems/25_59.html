<!DOCTYPE HTML>
<html lang="en-US">
  <head>
    <meta charset="UTF-8">
    <title>25_59: 《雜曲歌辭。行路難》張籍</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>25_59: 《雜曲歌辭。行路難》張籍</p>
    <p>湘東行人長歎息　十年離家歸未得　弊裘羸馬苦難行　僮僕飢寒少筋力　君不見床頭黃金盡　壯士無顏色　龍蟠泥中未有雲　不能生彼升天翼</p><p><a href="../../model.html#/doc/1509">View poem's topic associations</a></p></body></html>