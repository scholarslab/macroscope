<!DOCTYPE HTML>
<html lang="en-US">
  <head>
    <meta charset="UTF-8">
    <title>85_14: 《唐享太廟樂章。文舞》張說</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>85_14: 《唐享太廟樂章。文舞》張說</p>
    <p>聖謨九德　真言五千　慶集昌冑　符開帝先　高文杖鉞　克配彼天　三宗握鏡　六合渙燃　帝其承祀　率禮罔愆　圖書霧出　日月清懸　舞形德類　詠諗功傳　黃龍蜿蟺　彩雲蹁躚　五行氣順　八佾風宣　介此百祿　於皇萬年</p><p><a href="../../model.html#/doc/3856">View poem's topic associations</a></p></body></html>