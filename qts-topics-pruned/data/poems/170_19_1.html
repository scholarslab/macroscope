<!DOCTYPE HTML>
<html lang="en-US">
  <head>
    <meta charset="UTF-8">
    <title>170_19_1: 《贈從弟南平太守之遙二首（其一）》李白</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>170_19_1: 《贈從弟南平太守之遙二首（其一）》李白</p>
    <p>少年不得意　落魄無安居　願隨任公子　欲釣吞舟魚　常時飲酒逐風景　壯心遂與功名疏　蘭生谷底人不鋤　雲在高山空卷舒　漢家天子馳駟馬　赤軍蜀道迎相如　天門九重謁聖人　龍顏一解四海春　彤庭左右呼萬歲　拜賀明主收沈淪翰林秉筆回英眄　麟閣崢嶸誰可見　承恩初入銀臺門　著書獨在金鑾殿　龍鉤雕鐙白玉鞍　象床綺席黃金盤　當時笑我微賤者　卻來請謁為交歡　一朝謝病遊江海　疇昔相知幾人在　前門長揖後門關　今日結交明日改　愛君山岳心不移　隨君雲霧迷所為　夢得池塘生春草　使我長價登樓詩　別後遙傳臨海作　可見羊何共和之</p><p><a href="../../model.html#/doc/7238">View poem's topic associations</a></p></body></html>