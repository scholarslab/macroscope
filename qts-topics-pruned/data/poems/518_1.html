<!DOCTYPE HTML>
<html lang="en-US">
  <head>
    <meta charset="UTF-8">
    <title>518_1: 《明月照高樓》雍陶</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>518_1: 《明月照高樓》雍陶</p>
    <p>朗月何高高　樓中簾影寒　一婦獨含歎　四坐誰成歡　時節屢已移　遊旅杳不還　滄溟倘未涸　妾淚終不乾　君若無定雲　妾若不動山　雲行出山易　山逐雲去難　願為邊塞塵　因風委君顏　君顏良洗多　盪妾濁水間</p><p><a href="../../model.html#/doc/25216">View poem's topic associations</a></p></body></html>