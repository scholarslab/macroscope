<!DOCTYPE HTML>
<html lang="en-US">
  <head>
    <meta charset="UTF-8">
    <title>92_5: 《奉和春日游苑喜雨應詔》李乂</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>92_5: 《奉和春日游苑喜雨應詔》李乂</p>
    <p>仙蹕九成臺　香筵萬壽杯　一旬初降雨　二月早聞雷　葉向朝霽密　花含宿潤開　幸承天澤豫　無使日光催</p><p><a href="../../model.html#/doc/4175">View poem's topic associations</a></p></body></html>