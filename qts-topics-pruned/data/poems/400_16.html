<!DOCTYPE HTML>
<html lang="en-US">
  <head>
    <meta charset="UTF-8">
    <title>400_16: 《台中鞫獄憶開元觀舊事呈損之兼贈周兄四十韻》元稹</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>400_16: 《台中鞫獄憶開元觀舊事呈損之兼贈周兄四十韻》元稹</p>
    <p>憶在開元館　食柏練玉顏　疏慵日高臥　自謂輕人寰　李生隔牆住　隔牆如隔山　怪我久不識　先來問驕頑　十過乃一往　遂成相往還　以我文章卷　文章甚斒斕　因言辛庾輩　亦願放羸孱　既迴數子顧　展轉相連攀　驅令選科目　若在闠與闤　學隨塵土墜　漫數公卿關　唯恐壞情性　安能懼謗訕　還招辛庾李　靜處杯巡環　進取果由命　不由趨險艱　穿楊二三子　弓矢次第彎　推我亦上道　再聯朝士班　二月除御史　三月使巴蠻　蠻民詀諵訴　齧指明痛　憐蠻不解語　為發昏帥姦　歸來五六月　旱色天地殷　分司別兄弟　各各淚潸潸　哀哉劇部職　唯數贓罪鍰　死款依稀取　鬥辭方便刪　道心常自愧　柔髮難久黫　折支望車乘　支痛誰置患　奇哉乳臭兒　緋紫被間　漸大官漸貴　漸富心漸慳　鬧裝轡頭　靜拭腰帶斑　鷂子繡線　狗兒金油鐶　香湯洗驄馬　翠篾籠白鷴　月請公王封　冰受天子頒　開筵試歌舞　別宅寵妖嫻　坐臥摩綿褥　捧擁綟絲鬟　旦夕不相離　比翼若飛鸞　而我亦何苦　三十身己鰥　愁吟心骨顫　寒臥支體　居處雖幽靜　尤梅少愉　不如周道士　鶴嶺臨鐘灣　繞院松瑟瑟　通畦水潺潺　陽坡自尋蕨　村沼看漚菅　窮通兩未遂　營營真老閑</p><p><a href="../../model.html#/doc/18827">View poem's topic associations</a></p></body></html>