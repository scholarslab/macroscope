<!DOCTYPE HTML>
<html lang="en-US">
  <head>
    <meta charset="UTF-8">
    <title>22_15: 《舞曲歌辭。白紵歌》張籍</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>22_15: 《舞曲歌辭。白紵歌》張籍</p>
    <p>皎皎白紵白且鮮　將作春衫稱少年　裁縫長短不能定　自持刀尺向姑前　復恐蘭膏汙纖指　常遣傍人收墮珥　衣裳著時寒食下　還把玉鞭鞭白馬</p><p><a href="../../model.html#/doc/1243">View poem's topic associations</a></p></body></html>