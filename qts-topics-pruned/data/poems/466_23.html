<!DOCTYPE HTML>
<html lang="en-US">
  <head>
    <meta charset="UTF-8">
    <title>466_23: 《謁見日將至雙闕》薛存誠</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>466_23: 《謁見日將至雙闕》薛存誠</p>
    <p>曉色臨雙闕　微臣禮位陪　遠驚龍鳳睹　誰識冕旒開　藹藹千年盛　顒顒萬國來　天文標日月　時令布雲雷　迥出黃金殿　全分白玉臺　雕蟲竟何取　瞻戀不知迴</p><p><a href="../../model.html#/doc/22354">View poem's topic associations</a></p></body></html>