<!DOCTYPE HTML>
<html lang="en-US">
  <head>
    <meta charset="UTF-8">
    <title>793_7: 《開元寺樓看雨聯句》陸龜蒙</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>793_7: 《開元寺樓看雨聯句》陸龜蒙</p>
    <p>海上風雨來　掀轟雜飛電　登樓一憑檻　滿眼蛟龍戰　須臾造化慘　倏忽堪輿變　萬戶響戈鋋　千家披組練　群飛拋輪石　雜下攻城箭　點急似催胸　行斜如中面　細灑魂空冷　橫飄目能眩　垂檐珂珮喧　瓦珠璣濺　無言九陔遠　瞬息馳應遍　密處正垂　微時又懸線　寫作玉界破　吹為羽林旋　翻傷列缺勞　卻怕豐隆倦　遙瞻山露色　漸覺雲成片　遠樹欲鳴蟬　深檐尚藏燕　殘雷隱轔盡　反照依微見　天光潔似磨　湖彩熟於練　疏帆逗前渚　晚磬分涼殿　接思強揮毫　窺詞幾焚研　佶栗烏皮几　輕明白羽扇　畢景好疏吟　餘涼可清宴　君攜下高磴　僧引還深院　駮蘚淨鋪筵　低松溼垂鬋　齋明乍虛豁　林霽逾蔥蒨　早晚重登臨　欲去多離戀</p><p><a href="../../model.html#/doc/39550">View poem's topic associations</a></p></body></html>