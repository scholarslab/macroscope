<!DOCTYPE HTML>
<html lang="en-US">
  <head>
    <meta charset="UTF-8">
    <title>165_8: 《君馬黃》李白</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>165_8: 《君馬黃》李白</p>
    <p>君馬黃　我馬白　馬色雖不同　人心本無隔　共作遊冶盤　雙行洛陽陌　長劍既照曜　高冠何赩赫　各有千金裘　俱為五侯客　猛虎落陷井　壯夫時屈厄　相知在急難　獨好亦何益</p><p><a href="../../model.html#/doc/7064">View poem's topic associations</a></p></body></html>