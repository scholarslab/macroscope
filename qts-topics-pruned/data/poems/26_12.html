<!DOCTYPE HTML>
<html lang="en-US">
  <head>
    <meta charset="UTF-8">
    <title>26_12: 《雜曲歌辭。古離別》常理</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>26_12: 《雜曲歌辭。古離別》常理</p>
    <p>君御狐白裘　妾居緗綺幬　粟鈿金夾膝　花錯玉搔頭　離別生庭草　征行斷戍樓　蠨蛸網清曙　菡萏落紅秋　小膽空房怯　長眉滿鏡愁　為傳兒女意　不用遠封侯</p><p><a href="../../model.html#/doc/1541">View poem's topic associations</a></p></body></html>