<!DOCTYPE HTML>
<html lang="en-US">
  <head>
    <meta charset="UTF-8">
    <title>21_69: 《相和歌辭。江南弄》李賀</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>21_69: 《相和歌辭。江南弄》李賀</p>
    <p>江中綠霧起涼波　天上疊巘紅嵯峨　水風浦雲生老竹　渚暝蒲帆如一幅　鱸魚千頭酒百斛　酒中倒臥南山綠　吳歈越吟未終曲　江上團團帖寒玉</p><p><a href="../../model.html#/doc/1193">View poem's topic associations</a></p></body></html>