<!DOCTYPE HTML>
<html lang="en-US">
  <head>
    <meta charset="UTF-8">
    <title>362_14: 《和汴州令狐相公到鎮改月偶書所懷（二十二韻）》劉禹錫</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>362_14: 《和汴州令狐相公到鎮改月偶書所懷（二十二韻）》劉禹錫</p>
    <p>受脤新梁苑　和羹舊傅巖　援毫動星宿　垂釣取韜鈐　赫奕三川至　歡呼百姓瞻　綠油貔虎擁　青紙鳳皇銜　外壘曾無警　中廚亦罷監　推誠人自服　去殺令逾嚴　赳赳容皆飾　幡幡口盡鉗　為兄憐庾翼　選婿得蕭咸　鬱倔咽喉地　駢臻水陸兼　度橋鳴紺幰　入肆颺雲帆　端月當中氣　東風應遠占　管弦喧夜景　燈燭掩寒蟾　酒每傾三雅　書能發百函　詞人羞布鼓　遠客獻貂襜　歌榭白團扇　舞筵金縷衫　旌旗遙一簇　舄履近相攙　花樹當朱閣　晴河逼翠簾　衣風飄靉靆　燭淚滴巉巖　玉斝虛頻易　金爐暖更添　映鐶窺豔豔　隔袖見纖纖　謝傅何由接　桓伊定不凡　應憐郡齋老　旦夕鑷霜</p><p><a href="../../model.html#/doc/17150">View poem's topic associations</a></p></body></html>