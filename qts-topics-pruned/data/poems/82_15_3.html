<!DOCTYPE HTML>
<html lang="en-US">
  <head>
    <meta charset="UTF-8">
    <title>82_15_3: 《江南曲八首（其三）》劉希夷</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>82_15_3: 《江南曲八首（其三）》劉希夷</p>
    <p>君為隴西客　妾遇江南春　朝遊含靈果　夕採弄風蘋　果氣時不歇　蘋花日自新以此江南物　持贈隴西人　空盈萬里懷　欲贈竟無因</p><p><a href="../../model.html#/doc/3705">View poem's topic associations</a></p></body></html>