<!DOCTYPE HTML>
<html lang="en-US">
  <head>
    <meta charset="UTF-8">
    <title>26_2: 《雜曲歌辭。古別離》孟雲卿</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>26_2: 《雜曲歌辭。古別離》孟雲卿</p>
    <p>朝日上高臺　離人怨秋草　但見萬里天　不見萬里道　君行本遙遠　苦樂良難保　宿昔夢同衾　憂心夢顛倒　含酸欲誰訴　轉轉傷懷抱　結髮年已遲　征行去何早　寒暄有時謝　憔悴難再好　人皆算年壽　死者何曾老　少壯無見期　水深風浩浩</p><p><a href="../../model.html#/doc/1529">View poem's topic associations</a></p></body></html>