<!DOCTYPE HTML>
<html lang="en-US">
  <head>
    <meta charset="UTF-8">
    <title>599_30: 《巫山高》于濆</title>
    <style>
      html *
      {
           font-size: 1em !important;
           color: #000 !important;
           font-family: Arial !important;
      }
    </style>
  </head>
  <body><p>599_30: 《巫山高》于濆</p>
    <p>何山無朝雲　彼雲亦悠揚　何山無暮雨　彼雨亦蒼茫　宋玉恃才者　憑虛構高唐　自垂文賦名　荒淫歸楚襄　峨峨十二峰　永作妖鬼鄉</p><p><a href="../../model.html#/doc/30129">View poem's topic associations</a></p></body></html>